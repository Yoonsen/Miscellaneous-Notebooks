Ken kommer til resepsjonen på Moholt.
Hva kan jeg hjelpe deg med?
Jeg vil gjerne hente nøkkelen til hybelen.
Hva heter du?
Jeg heter Ken Robbins.
Kan du stave etternavnet?
Hva er fødselsdatoen?
Her er kontrakten.
Du må skrive under på den.
Ken skriver under på skjemaet.
Har du pass?
Ja, vær så god.
Jeg har dessverre ikke mobiltelefon ennå.
Har du et mobilnummer?
Det er greit.
Her har du nøkkelen til hybelen og et kart over Moholt.
Du skal bo i Herman Krags vei 37-12.
Tallet betyr bygning nr 37, første etasje rom nr 2.
Du må også fylle ut ei inventarliste.
Jeg forstår ikke.
Det er ei liste over møbler og utstyr på hybelen.
Du må sjekke at alt er der: ei seng, et bord, en stol.
Vær så god, her er lista.
Hva er ei inventarliste?
Takk for hjelpen.
Ha det bra!
Ha det bra!
Og lykke til!
Ken går ut fra resepsjonen.
Bagasjen står ute på trappa.
Anna går av bussen på Moholt.
Hun finner Moholt studentby og går til resepsjonen.
Der får hun kontrakt, nøkkel og et kart over studentbyen.
Anna bærer tre poser, to kofferter og ei veske til hybel nr. 20-24.
Den er i andre etasje.
Først går hun inn på kjøkkenet.
Hun skal dele det med tre studenter.
Hybelen ligger ved siden av kjøkkenet.
Den er ikke stor.
Den har ei brun seng, et brunt bord og et skap.
Ei høy bokhylle står ved siden av døra.
Under vinduet står et skrivebord.
Det er stort.
Gardinene er fæle.
Her skal hun bo i ett år.
Hun setter veska på bordet og legger koffertene under senga.
I posene finner hun sjokolade og te.
Gjennom vinduet ser hun en stor parkeringsplass.
Det er stille her.
Hjemme i Roma er det aldri stille.
Hva gjør mor og far nå?
Og Antonio, tenker han på henne?
Maria henter nøkkelen til hybelen i resepsjonen på Moholt.
Så finner hun hybel 20-21.
På kjøkkenet møter hun Anna.
Hei, jeg heter Maria Gomez.
Bor du her?
Ja, skal du også bo her?
Hyggelig å hilse på deg!
Jeg heter Anna Valente.
Hyggelig å hilse på deg også!
Så fint kjøkken!
Ja, det er ikke så moderne, men det er fint og stort.
Vi kan ha gjester til middag!
De går inn på Marias rom.
Anna ser gitaren til Maria.
Spiller du gitar?
Ja, jeg studerer musikk.
Spiller du et instrument?
Vi har et piano hjemme i Roma, men jeg er ikke så flink.
Jeg har en bror.
Han er kjempeflink.
Han heter Antonio og er 15 år.
Har du søsken?
Ja, vi er fire søsken.
Jeg har ei søster og to brødre.
Vil du ha en kopp te?
Jeg har en stor sjokolade på rommet.
Jeg sier ikke nei til sjokolade!
Anna finner to store kopper i skapet på kjøkkenet.
På kjøkkenbenken står vannkokeren.
Anna koker litt vann og går på rommet for å finne teen og sjokoladen i bokhylla.
Maria spiller gitar.
Maria og Anna skal drikke te og spise sjokolade.
Det er morgen på Moholt studentby.
Peter står opp klokka åtte.
Han går inn på badet.
Han tar en dusj, tørker seg og barberer seg.
Etterpå pusser han tennene og kler på seg.
Frank kommer for å spise frokost sammen med Peter.
De setter seg inne på kjøkkenet.
Du har et stort, fint kjøkken!
Ja, jeg deler det med to italienere og en nordmann.
Hvordan er de?
Jeg vet ikke.
De kommer i morgen.
Jeg gleder meg til å treffe dem.
Det blir spennende.
Er du sulten?
Ja, jeg er kjempesulten!
Hva har du lyst på?
Jeg har brød, ost, salami og skinke.
Og jeg har melk, te og kaffe.
Jeg vil gjerne ha ei brødskive med ost og skinke og ei skive med salami.
Vil du ha en kopp kaffe?
Kaffen i Norge er ikke god!
Jeg lager ikke norsk kaffe.
Jeg lager bare tysk kaffe.
Da tar jeg en kopp kaffe.
Peter henter maten i kjøleskapet.
Etterpå spiser de frokost.
Peter lager tysk kaffe.

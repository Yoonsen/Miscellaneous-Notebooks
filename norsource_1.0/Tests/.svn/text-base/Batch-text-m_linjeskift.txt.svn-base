s. 116.
HARDANGERVIDDA
Da Den Norske Turistforening ble stiftet, kastet den tidlig sine øyne på Nord-Europas største høyfjellsplatå. 
Foreningens første hytte var Krokan ved Rjukanfossen, og Krækkja nord på vidda, ble åpnet i 1878. 
Det var sannsynligvis noe av det samme som virket tiltrekkende på den tids turister som våre dagers Ğ de store viddene, fiskemulighetene, dyrelivet og blomstene. 
Mellom Haukelifjell i sør, Sørfjorden i vest,  Bergensbanen i nord og Numedal og Rjukan i øst finner vi i dag ca. 100 forskjellige fuglearter og 21 forskjellige dyrearter. 
Ikke minst Nord-Europas største villreinstamme gjør inntrykk på alle som er så heldige å møte bølgende villreinflokker på turen over Hardangervidda. 
Selv om viddenaturen er dominerende trekk i Hardangerviddas furede ansikt, byr den også på store variasjoner. 
Vestre deler av Hardangervidda er kupert, med mange interessante daler, og en av Norges største breer, Hardangerjøkulen, ruver i nordvest.
Hårteigen er selve veiviseren. 
Dens karakteristiske, høyreiste form ser du i synsranden nesten uansett hvor du går på Hardangervidda, selv om Sandfloegga i sør rager noen meter høyere.
Flere av de store vannene på Hardangervidda er regulert, men etter at store deler av Vidda ble nasjonalpark i 1981 slipper vi flere slike inngrep.

s. 126
HARDANGERVIDDA NASJONALPARK
I 1981 ble et område på 3430 km2 fredet som Hardangervidda nasjonalpark. 
Omtrent halvparten ligger på privat grunn. 
Samtidig ble det opprettet to landskapsvernområder, SkaupsjøenĞHardangerjøkulen og Møsvatn Austfjell.
Berggrunnen i nasjonalparken består av grunnfjellbergarter, kalkrike skiferslag og lavabergarter. 
Noen steder er det dannet store rygger av grus fra smeltevannsavløp under istiden. 
Avsetningen fra bredemte sjøer finnes særlig i Sildabudalen.
Landskapet er meget variert. 
På den sentrale og østlige delen er det åpne, nesten flate vidder, mens landskapet mot sør og vest er brukket opp av høye fjellrygger som går opp mot 1700 m. 
Lengst vest stuper terrenget ut mot Sørfjorden.
I utkanten av Vidda er de fleste av vassdragene regulert, men inne i parken er vann og elver praktisk talt urørte. 
De store vassdragene Kinso, Opo, Veig, Kvenna og Dagalivassdraget er vernet også utenfor nasjonalparken.
Hardangervidda har den største villreinstammen i Europa. 
Om høsten trekker reinen østover til vinterbeitene, og om vinteren trekker den vestover til vårbeitene og kalvingsområdene.
Fem turistforeninger arbeider med å holde rutenettet og turisthyttene i orden på Hardangervidda. 
De driver ti betjente hytter, seksten selvbetjeningshytter og to ubetjente hytter med nærmere 1200 senger i alt.
Sykling i nasjonalparken er bare tillatt langs de godkjente traktorslepene.

s. 127
SIKKER FERDSEL P BRE
Enkelte ruter opp til brekanten er merket, men oppe på breplatået må du stole på egne kunnskaper om orientering og brevandring eller gå med fører. 
Mange opp- og nedganger fra breen kan være glatte og vanskelige å gå Ğ spesielt i dårlig vær. 
Pass opp for ras ved brefrontene og der breene henger utover bratte fjellsider. 
Husk at snøen kan skjule livsfarlige sprekker, og derfor er sikringsutstyr påkrevd ved ferdsel på bre. 
Breene endrer seg fra år til år, og kartet forteller deg kun hvordan breen så ut da kartet ble laget. 
Vær også klar over problemene med å orientere på bre, bl.a. å vurdere avstander og terreng i dårlig sikt. 
Bruk alltid 1:50 0000-kart til å orientere etter på bre. 
1:100 000-kart er bare egnet som oversiktskart. 
De beste rutebeskrivelsene finner du i Breføreren, Opp- og nedganger på breer i Norge. DNT-Fjellsport, 2001. 
Beskrivelsene i Breføreren sammen med opplysninger om tilbud om breføring og brekurs finner du også på www.dntfjellsport.no.


s. 140
SKARVHEIMEN
I fjellområdet som fikk navnet Skarvheimen så sent som i 1995, er naturen svært variert. 
Fra Hemsedal i øst til Aurland i vest, fra Tyin og Filefjell i nord til Hallingdal og Bergensbanen i sør fins alt fra brede daler og vide flyer til spisse tinder og stupbratte lier. 
Her møtes øst- og vestland i et mektig favntak.
Fra gammelt av gikk flere av de mest brukte ferdselsveiene mellom ¯stlandet og Vestlandet gjennom Skarvheimen. 
Den eldste gikk trolig over Filefjell. 
DNT ble tidlig oppmerksom på herlighetene i Skarvheimen, og i de første årbøkene kan en lese engasjerte artikler om fantastiske muligheter for vandrere og skiløpere i disse fjellstrøkene. 
Noen overnattingssteder for turister fantes allerede før Turistforeningens tid, blant annet på gårdene langs Strandavatnet, i Aurlandsdalen og fjellstuene på Hemsedalsfjellet og Filefjell. 
Behovet for steder å overnatte for turistene var imidlertid stort, og i 1895 bygde DNT sin første turisthytte i området, Steinbergdalshytta, øverst i Aurlandsdalen. 
Etter at Bergensbanen ble åpnet i 1909, økte interessen for området nord for jernbanen, og i 1914 ble Geiterygghytta reist. 
Fire år senere var neste etappe nordover fullført med Iungsdalshytta.
Etter krigen kortet Turistforeningen ned dagsetappene med selvbetjeningshyttene Bjordalsbu, Sulebu, Slettningsbu og Kongshelleren, i tillegg til Kljåen. 
En rekke private hytter i Aurlandsdalen og ellers i området er med på å dele opp etappene i lengder som også de mer makelige av oss burde finne passe. 

s. 145
BLSKAVLEN, EN FIN UTSIKTSTOPP
Et lite kjent og brukt fjellområde er Blåskavlen vest for fjellveien LærdalĞAurland. 
Høyeste toppen vest for selve skavlen er 1809 moh. 
Utsynet er uvanlig vidt. 
Jostedalsbreen og Hurrungane dominerer i nord, Hardangerjøkulen og Vestvidda med Hårteigen i sør, Folgefonna i sørvest. 
Fresvikbreen er nærmeste nabo i vest. 


s. 176
GAUSDAL, VESTFJELL
Mellom Valdres og Gausdal finner vi Gausdal Vestfjell, som rommer granskoger og furumoer, bjørkelier og steinflyer, topper og tinder. 
Få fjellområder i Norge kan måle seg med Gausdal Vestfjell når det gjelder frodighet høyt til fjells. 
Det var ikke unaturlig at Theodor Caspari, en av våre fremste høyfjellsdiktere, mente at deler av området burde inngå i landets 
første nasjonalpark. 
Nå gikk det ikke slik, men på tross av at kraftutbyggere har vært på ferde, er fremdeles Gausdal Vestfjell et område som har den rette blandingen av uberørt natur og fredelige setermiljøer. 
Området er kjent for hesteslipp i Sikkilsdalen, men hingsteslippet ved Storhøliseter rundt sankthanstider er også en opplevelse. 
Fra gammelt av har området ofte vært nevnt som Jotunheimens forgård. 
Før jernbanens tid var veien til Jotunheimen lang, og mange la veien om ÇforgårdenÈ. 
Da Henrik Wergeland i 1832 gikk over Sognefjell, dro han om Toten og Gausdal til Gudbrandsdalen.
Engelskmennene i boka Tre i Norge, delvis gikk, delvis padlet om GausdalĞEspedalenĞSikkilsdalen til Jotunheimen.
Fra 1950-årene har DNT vedlikeholdt et nett av -varderuter i området og bygd flere selvbetjeningshytter.


s. 246
RONDANE
Landets første nasjonalpark ble opprettet i Rondane i 1962 og utvidet til 963 km2 i 2003. 
Da ble også den nye Dovre nasjonalpark (289 km2) opprettet, som sammen med nye landskapsvernområder danner et sammenhengende fredet område fra Ringebufjellet til Hjerkinn.
Rondane er et praktfullt fjellområde, det ligger sentralt og er et viktig rekreasjonsområde for store deler av Sør-Norge. 
Det er delt i tre markerte fjellgrupper, alle med topper på over 2000 meter. 
I øst ligger Rondvasshøgde med Storronden og Rondslottet, den høyeste av alle, 2178 moh. 
I vest ligger Smiubelgin med de jevnhøye toppene Veslesmeden, Storsmeden og Trolltinden, bundet sammen av smale band. 
Rondvatnet skjærer seg som en dyp renne inn mellom disse ville fjellpartiene. 
Den tredje gruppen, skilt fra Rondvasshøgde og Rondslottet av den dype Langglupdalen, er Høgronden, Midtronden og Digerronden.
Rondanes fjell består av en sandsteinart, lys sparagmitt, som gir næringsfattig jord. 
Der er dårlige beiter for ku og sau. 
Men reinen finner næring i de mange lavarter som reinlav, skjegglav og islandslav.
Enkelte steder fins andre bergarter, som gir bedre næring for plantelivet, for eksempel omkring Musvolsætra og Bjørnhollia. 
Her er vegetasjonen friskere og mer fargerik enn ellers i Rondane med innslag av blant annet geiterams. 
Flere sildrearter, som krever kalkholdig grunn, finner vi i Skjerdalen nær Bjørnhollia, der er også snøsøte og bjønnbrodd. 
Flere lavlandsarter vokser også i Skjerdalen: bitter bergknapp, hegg og myrhatt. 
Linnea fins i Musvoldalen, og tyrihjelm vokser ved Bjørnhollia.
Nettet av hytter og ruter i Rondane fortsetter østover inn i Alvdal Vestfjell. 
Med Storsølnkletten som naturlig midtpunkt er det et vell av gode turmuligheter også i disse strøkene. 

s. 256
TURREGLER I RONDANE
DNT ønsker at flest mulig skal få oppleve norsk natur. 
Allemannsretten er svært viktig for den norske friluftslivskulturen. 
Helt siden begynnelsen av forrige århundre har DNT tilrettelagt for vandring i Rondane. 
Tilstrømningen av turister til området kan imidlertid virke forstyrrende på naturen. 
DNT har derfor gjennomført en miljørevisjon i Rondane og lagt ned eller om flere stier. 
Sammen med nasjonalparkmyndighetene har vi laget noen enkle ferdselsråd som gir bedre livsvilkår for både planter og dyr. 

1. 
La villreinen være i fred. 
Hvem har ikke latt seg fascinere av en reinsdyrflokk i bevegelse? 
Mange har sikkert ønsket å komme på nært hold av dyrene. 
Etter tusener av år med jakt og fangst skyr villreinen mennesker og springer av sted når den får ferten av oss. 
Dyrene trenger ro til beiting for å bygge opp fettreserver til vinteren. 
Derfor er det viktig å vise hensyn Ğ ikke følg etter villreinen! 
DNT stenger alle hyttene i perioden 1. maiĞ10. juni for å gi villreinen ro når den skal kalve.
2. 
Følg de røde TĞene. 
Når ferdselen samles til faste ruter, kan villreinen lettere venne seg til den. 
For å lede vandrerne utenom beiteområdene til villreinen har DNT blant annet lagt ned tre ruter. 
Ved å følge de nye stiene og de T-merkede rutene minskes faren for at dyre- og plantelivet forstyrres.
3. 
Hold hunden din i bånd. 
Husk at det er viktig å vise ekstra hensyn når du har hund med. 
I Rondane finner vi dyr og fugler som er truede og sjeldne i Norge. 
Mange fuglearter har reir på bakken, særlig ved myrer og vann. 
Løshunder kan lett forsyne seg grådig dersom de får snusen i et reir. 
I tillegg er det sau på beite i fjellet. 
En god friluftsskikk er derfor å holde hunden i bånd. 
Respekter båndtvangen! 
4. 
Bruk teltplassene ved hyttene. 
DNT har lagt til rette for telting ved de betjente hyttene. 
På varme sommerdager plager insektene villreinen så den kun får ro til å beite morgen og kveld. 
Ved å bruke DNTs teltplasser bidrar du til at reinen får ro i disse viktige beiteperiodene.
La oss bidra til å bevare Rondane nasjonalpark slik at våre etterkommere får samme mulighet til å oppleve dette unike fjellområdet som oss.

s. 304
TROLLHEIMEN
Mange omtaler bare fjellplatået rundt Blåhø og Folldalen som Trollheimen, men vi snakker om et mye større område. 
I videste forstand avgrenses Trollheimen av Surnadalen og Rindal i nord, Orkdalen og Dovrebanen i øst, Sunndalen i sør og fjordene i vest. 
Dermed omfatter området både den praktfulle Innerdalen i vest med toppen Trolla på 1850 m og Trollhetta på 1616 m i øst. 
De som vil i høyden finner mye interessant i Trollheimen. 
Turen til Snota er av de fineste toppturene som kan gås. 
Innerdalstårnet har blitt kalt for Norges Matterhorn, men toppen kan nås uten klatring. 
Siden hoveddalene ligger på 500Ğ700 meter, får mange av de rutene som går over fjellet mellom dalene ganske store høydeforskjeller. Stort sett er terrenget lettgått. 
Er du interessert i blomster, finner du knapt et område med mer interessant fjellflora.
Nord  for Surnadal og Rindal ligger Nordmøre med Fjordruta. 
Her er toppene og skoggrensa lavere og kontrastene store mellom fjell, fjord og hav. 
Barmarksesongen er også lenger i de vestlige delene fordi man er så langt ute på kysten. 
Nesten alle rutene her gir flotte utsyn uten å være for krevende.

s. 313
BARNAS NATURVERDEN
¯st for selve Trollheimen mellom Berkåk og Granasjøen ligger et barnevennlig område med tre ubetjente hytter. 
Turene mellom hyttene er korte (4-8 km) og det er heller ikke langt inn til hyttene fra nærmeste parkeringsplass. 
Hyttene er kopier av selehus, en rekonstruksjon av tømmerhusene pilegrimene overnattet i på vei til Nidaros. 
De er bygget med ljorehull i taket og brisker (benker uten madrasser) rundt et åpent ildsted midt på gulvet. 
Her kan du leve deg inn i en spennende del av norsk historie i hus slik de var i tidlig middelalder. 
Du må ha med mat, liggeunderlag, sovepose, bestikk og kokeutstyr. 
Det er kokekar og mulighet for å fyre på vedovn i sælehusene. 
Området har et mangfoldig planteliv og er attraktivt for bærplukkere på høsten. 
Fugle- og dyrelivet er variert med gaupe, hjort og rovfugler i området. 
Fiskemulighetene er mange og gode. 
Det er mulig å kjøpe fiskekort på hyttene. 
Fjellområdet brukes i dag til skogsdrift og til beite for sau, storfe og rein.  
Turkartet Barnas Naturverden 1: 50 000 selges på turistkontoret på Berkåk og hos Trondhjems Turistforening. 


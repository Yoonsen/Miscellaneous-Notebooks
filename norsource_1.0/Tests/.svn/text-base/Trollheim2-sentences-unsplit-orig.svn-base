;;; -*- Coding: utf-8; -*-

; Gjevilvasshytta-Bårdsgarden (over Okla (Høysnydda)) 
Turen går høyt og fritt over fjellryggen mellom Gjevilvassdalen og Storlidalen.
Bil- eller båtskyss til Langodden på sørsiden av Gjevilvatnet. Opp langs
;Langoddbekken, over Engelsbekkhø og på sørsiden av toppen til Okla som kalles
;Høysnydda. Delvis ur. Avstikker 1km til Høysnydda, flott utsikt. På nordsiden
;av Bårdsgardskammen ned til Håmmårbekken og inn på merkingen av Vassendsetra. Ned til Kåsa og langs gammelveien til Bårdsgarden.


; Bårdsgarden-Kårvatn (TT)
Ruta tar innover Storlidalen, opp om Lomtjønna, om Tovatna og ned den trange og
frodige Gammelseterdalen. På vei 3 km til Storli. Stengt vei videre til bro
over Lona og merket sti opp langs elva til Lontjønna. Utfor til vestenden av
Todalsvatna, som etter regulering er ett sammenhengende vann. Etter gammel
kløvsti dels bratt ned gjennom frodig skog utover til Kårvatn. Ennå kan ses
rester av gammel kjørevei som ble påbegynt mellom Kårvatn og Storli.

; Bårdsgarden-Kårvatn (KNT)
På bilvei 3 km til Storli, hvor bom. Anleggsvei videre 1,5 km til bro over
Lona. Her tar merket sti av opp langs elva til Lontjønn. På sørsiden av dette
og vestover til vestenden av Todalsvatnet, som etter regulering er et
sammenhengende vann. Dalføret følges gjennom skog utover til Kårvatn. Ennå kan man se rester av gammel kjørevei mellom Kårvatn og Storli.

; Trollheimshytta-Kårvatn (TT)
Merkingen tar innover Folldalen før den dreier inn i Naustådalen mellom Salen
og Neådalssnota og følger dalen til bygda. Delvis i skogs- og myrterreng og
delvis i lettgått fjellterreng. På bro over Slettåa og Folla, stiskille for
ruta mot Snota, nr. 1246 og Gråhaugen, nr. 1244. Videre i myrterreng forbi
Fugløyseter og inn gjennom skaret mellom Sollirabben og Grøafjellet. Stiskille
for umerket sti ned Romådalen til Todalshytta, nr. 1249. Opp til Salsvatna ved
foten av den markerte Salen. Fra vannskillet vestover gjennom Naustådalen,
forbi Naustådalsvatn, hvor TT har reist en uværsbu. Etter hvert flott utsyn mot
fjellene vest for Todalen. På bro over Strankåa og Tverråa, ned gjennom lia og
langs flotte fossefall i Nauståa fram til Kårvatn.

; Trollheimshytta-Kårvatn (KNT)
På bru over Slettåa og på bru over Folla, videre i myret lende opp gjennom lia
til Fugløyseter, over myrer og inn gjennom skaret mellom Sollirabben og
Grøafjell. Veiskille for ruta til Todalshytta. Ruta til Kårvatn går opp til
Salsvatni ved foten av den markerte Salen. Fra vannskillet, 960m, vestover
gjennom Naustådalen, forbi Naustådals-vatnet, hvor Trondhjems Turistforening
har reist ei uværsbu. Etterhvert vakkert utsyn mot fjellene vest for Todalen. På bruer over Strankåa og Tverråa og ned lia til Kårvatn.

; Trollheimshytta-Snota (TT)
Ruta passerer over Bossvasshøyda før den stiger opp mot toppen. Dette er en av
landets fineste merkede toppturer. Gjennom furuskogen på broer over Slettåa og
Folla. Opp gjennom lia til Aksla, framover Bossvasshøyda, sør om Bossvatnet,
over den nordlige utløperen av av Snothaugen. I store slynger opp brattheng,
innunder hamre, langs gallerier, over breen og opp ryggen fram til
toppen. Storartet rundskue mot Dovrefjell, Rondane og Sylan. I sørvest et mylder av tinder omkring Romsdalen og Sunndalen, mot nord Trondheimsleia og nordøst Trondheim.




